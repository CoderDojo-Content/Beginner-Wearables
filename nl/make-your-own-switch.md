1. Wat als je het circuit uit wilt zetten? Dan heb je ergens in je verbindingen punten nodig om de elektrische stroom te stoppen. Een **switch** is een onderdeel waarmee je een circuit makkelijk aan en uit kunt zetten. Er zijn heel veel soorten switches: knoppen, schuifknoppen, zelfs magnetische. Ook sommige batterijhouders hebben een ingebouwde switch.  
   ![](/assets/DSCN1112.JPG)

2. Haal de draad uit het **positieve **gat van de batterijhouder. Neem een nieuwe draad en stop één uiteinde daarvan door het + gat. Misschien heb je een extra paar handen nodig! Je kunt ook tape of krokodillenklemmen gebruiken in plaats van draad.

3. Als je een kant-en-klare switch hebt, houdt dan het andere eind van de draad daartegen aan. Neem dan de draad die je uit de batterijhouder had gehaald \(let op: die moet nog wel verbonden zijn met de LED!\) en houdt het tegen de andere kant van de switch. Nu kun je de switch gebruiken om de LED aan en uit te zetten.  
   \* Let op: er zit geen positieve of negatieve kant aan de switch

4. Als je geen switch hebt, kun je er zelf één maken. Pak de twee losse uiteinden van de draden en houdt ze tegen elkaar aan om je LED aan te zetten. Als je ze van elkaar haalt gaat je LED uit. Nu heb je een hele simpele switch gemaakt!  
   ![](/nl/assets/switch_diy_thread_abc_120_650.png)

5. Hoe werkt dit? Zoals je gezien hebt, stroomt elektriciteit door het hele circuit om de LED te laten branden. Om elektriciteit te laten stromen moeten er verbindingen zijn tussen alle componenten.  
   \* Als je de twee draden van elkaar haalt, verbreek je de verbinding en stroomt de elektriciteit niet meer  
   \* Als je de draden elkaar laat raken zijn ze verbonden en kan de elektriciteit weer stromen

6. Ik heb tape geplakt aan het eind van de draad zodat je makkelijk kunt zien waar de 'breuk' in het circuit zit. Dit is de switch en zo werkt het:  
   ![](/nl/assets/switch_diy_tape_abc_120_650.png)

7. In een kant-en-klare switch zit het gedeelte waar de verbinding verbroken en weer hersteld wordt verstopt binnen in de switch zodat je niets kunt zien. Nu weet je wat er in een kant-en-klare switch gebeurt als je deze aan en uit zet!

8. Verschillende soorten switches werken door het circuit te 'breken' op verschillende manieren. Je kunt een switch in je wearable project gebruiken waarmee je kunt bepalen wanneer iets aan en uit gaat.



