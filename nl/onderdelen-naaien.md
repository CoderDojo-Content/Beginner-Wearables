1. Knip een stuk vilt op maat voor jouw badge. Bepaal waar je de LED wilt plaatsen en markeer die plek. Bepaal nu waar je batterijhouder moet komen. Dat kan achterop de badge! Markeer de plek voor het positieve gat en de plek voor het negatieve gat met een **+** en een **-**.

2. Als je een gewone LED gebruikt dan moet je de pinnen verbuigen tot een cirkel. Een nijptang kan hier geschikt voor zijn. Als je een naaibare LED hebt, dan sla je deze stap over!  
   ![](/nl/assets/IMG_5284.JPG)

3. Neem 30cm geleidedraad en haal het door het oog van de naald. Dit is soms priegelwerk. Als het uiteinde rafelig wordt, knip dat stukje er dan van af. Zodra de draad in de naald zit, hangen er twee stukken draad uit de naald. Zorg ervoor dat één van de draden flink wat langer is dan de andere en maak een knoop in het eind van de langste draad. Laat de knoop los? Gebruik dan blanco nagellak om de knoop vast te plakken.

4. Klaar om te gaan naaien? Leg de LED op de plek van het vilt waar je de LED vast wilt naaien. Houd met één hand het vilt en de LED vast. Met de andere hand plaats je de punt van de naald _achter_ het vilt en duw je het door het vilt zodat de naald uit het **-** gat van de LED komt.  
   ![](/nl/assets/IMG_5286.JPG)

5. Trek de naald en draad er helemaal doorheen. Houd de naald bij het oog vast en knijp een beetje zodat de draad niet uit de naald losschiet. Trek net zolang door tot de knoop aan de achterkant van het vilt zit en niet verder kan.

6. Plaats nu de punt van de naald **direct naast** het **-** gat van de LED. Zoals dit:  
   ![](/nl/assets/IMG_5288.JPG)

7. Duw de naald door het vilt zodat deze er aan de achterkant weer uit komt. Trek de naald en draad op dezelfde manier door het vilt als bij stap 5. Je hebt je eerste naaisteek gezet! Het moet er nu ongeveer zo uit zien:  
   ![](/nl/assets/IMG_5289.JPG)

8. Herhaal stappen 4 tot en met 7 nog drie keer. Denk erom de draad strak te trekken bij elke steek. Dit zorgt voor een goede verbinding en houdt de LED goed op zijn plek op het vilt.

9. Nu weet je hoe je onderdelen op je project kunt zetten. We zijn er bijna!  
   \* Door het vaak te doen zul je steeds beter worden! Als je nog nooit genaaid hebt kan dat in het begin best lastig zijn. Maak je geen zorgen, het gaat je lukken!  
   \* Deze video kan je helpen als je nog nooit genaaid hebt: [https://dojo.soy/wear-stitches](https://www.youtube.com/watch?v=_VhLwGwpk9A&feature=youtu.be)



